Альтернативні способи вкладення коштів — це чудова можливість доповнити свої інвестиційні портфелі інструментами, не пов’язаними з коливаннями фондового ринку.

Вкладення в дорогоцінні метали традиційно найбільш надійний інвестиційний інструмент для заощаджень. Вони найменш піддані впливу інфляції і, разом з тим, є досить ліквідним активом. Серед можливих і найбільш зручних є відкриття знеособлених металевих рахунків (ЗМР).

Найприбутковішим інструментом на ринку антикваріату традиційно вважається живопис. Живопис високо цінувався завжди, завжди був у моді, і, як показує практика світових аукціонів, залишатиметься найбільш рентабельною інвестицією.

Ринок предметів мистецтва є одним з найдавніших інвестиційних ринків у світі. Заможні люди і спеціально створені фонди (зокрема королівські та імперські музеї) почали купувати витвори мистецтва задовго до появи акцій залізничних компаній. Придбання предметів мистецтва завжди було прерогативою вузького кола заможних інвесторів.

На сьогоднішній день більша частина арт-активів знаходиться у власності й управлінні державних музеїв по всьому світі. Загальна капіталізація ринку предметів мистецтва (лише живопис) складає більше 250 млрд. дол. США. При цьому у вільному обігу знаходиться не більше 2 % активів.

Основними гравцями світового арт-ринку є аукціонні доми Sotheby's, Christie's и MacDougall's, річний виторг яких складає більше 2 млрд. дол. США. Основними тенденціями на світовому арт-ринку за 2007-2008 рр. стало збільшення продаж творів російських і українських художників. «Супрематична композиція» Казиміра Малевича продана на торгах Sotheby's у Нью-Йорку за $60 млн. дол. США, ставши, за твердженням торгового дому, найдорожчою роботою російських художників.